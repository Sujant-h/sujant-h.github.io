<!DOCTYPE html>
<html lang="ta">
<head>
<meta charset="UTF-8" />
<meta name="viewport" content="width=device-width, initial-scale=1.0">
<link rel="stylesheet" href="styles_ta.css" />
<link rel="stylesheet" href="bootstrap.min.css">
</head>

  <body>
<div class="container-md">
<header>
 <div class="header-main">
<h1>256 : குயவனே குயவனே படைப்பின்  </h1>
</div>

</header>




  <div class="main">

  <br class="br-first">   குயவனே குயவனே படைப்பின் காரணனே
  <br>  களிமண்ணான என்னையுமே கண்ணோக்கிப் பார்த்திடுமே
  <br>  (குயவனே)  <br>

  <br>  வெறுமையான பாத்திரம் நான்
  <br>  வெறுத்துத் தள்ளாமலே
  <br>  நிரம்பி வழியும் பாத்திரமாய்
  <br>  விளங்கச் செய்திடுமே
  <br>  வேதத்தில் காணும் பாத்திரம் எல்லாம்
  <br>  இயேசுவைப் போற்றிடுமே
  <br>  என்னையும் அவ்வித பாத்திரமாய்
  <br>  வனைந்து கொள்ளுமே
  <br>  (குயவனே)

  <p> </p>
  <br class="br-spec">  </br>


  மண்ணாசையில் நான் மயங்கியே
  <br>  மெய்வழி விட்டுச் சென்றேன்
  <br>  கண்போன போக்கைப் பின்பற்றியே
  <br>  கண்டேன் இல்லை இன்பமே
  <br>  காணாமல் போன பாத்திரம் என்னைத்
  <br>  தேடி வந்த தெய்வமே
  <br>  வாழ்நாளெல்லாம் உம் பாதை செல்ல
  <br>  பாதையில் நடத்திடுமே
  <br>  (குயவனே)  <br>

  <br>  விலைபோகாத பாத்திரம் நான்
  <br>  விரும்புவார் இல்லையே
  <br>  விலைமதியா உம் கிருபையால்
  <br>  உகந்ததாக்கிடுமே
  <br>  தடைகள் யாவும் நீக்கி என்னைத்
  <br>  தம்மைப்போல் மாற்றிடுமே
  <br>  உடைத்து என்னை உந்தனுக்கே
  <br>  உடமையாக்கிடுமே
  <br>  (குயவனே)



&nbsp;

</div>
</div>



</body>
  <script src="index_ta.js"></script>


</html>
