<!DOCTYPE html>
<html lang="ta">
<head>
<meta charset="UTF-8" />
<meta name="viewport" content="width=device-width, initial-scale=1.0">
<link rel="stylesheet" href="styles_ta.css" />
<link rel="stylesheet" href="bootstrap.min.css">
</head>

  <body>
<div class="container-md">
<header>
 <div class="header-main">
<h1>069 : குருசினில் தொங்கி குருதியும்  </h1>
</div>

</header>




  <div class="main">

<br class="br-first">    குருசினில் தொங்கி குருதியும் வடிய
  <br>  கொல்கொதா மலை தனிலே -&nbsp;நம்
  <br>  குரு இயேசு ஸ்வாமி கொடுந்துயர் பாவி
  <br>  கொள்ளாய் கண் கொண்டு  <br>

  <br>  சிரசினில் முள்முடி உறுத்திட அறைந்தே
  <br>  சிலுவையில் சேர்த்தைய்யோ -&nbsp;தீயர்
  <br>  திருக் கரங் கால்களில் ஆணிகளடித்தார்
  <br>  சேனைத்திரள் சூழ
  <br>  (குருசினில் தொங்கி)  <br>

  <br>  பாதகர் நடுவில் பாவியினேசன்
  <br>  யூத பாதகன் போல் தொங்க -&nbsp;யூத
  <br>  பாதகர் பரிகாசங்கள் பண்ணிப்
  <br>  படுத்திய கொடுமைதனை
  <br>  (குருசினில் தொங்கி)

  <p> </p>
  <br class="br-spec">  </br>

  சந்திர சூரிய சகல வான் சேனைகள்
  <br>  சகியாமல் நாணுதையோ -&nbsp;தேவ
  <br>  சுந்தர மைந்தன் உயிர் விடும் காட்சியால்
  <br>  துடிக்கா நெஞ்சுண்டோ தீயர்
  <br>  (குருசினில் தொங்கி)  <br>

  <br>  ஈட்டியால் சேவகன் எட்டியே குத்த
  <br>  இறைவன் விலாவதிலே
  <br>  தீட்டிய தீட்சைக் குருதியும் ஐலமும் -&nbsp;அவன்
  <br>  திறந் தூற் றோடுது பார்
  <br>  (குருசினில் தொங்கி)  <br>

  <br>  எருசலேம் மாதே பதறி நீ யழுது
  <br>  ஏங்கிப் புலம்பலையோ -&nbsp;நின்
  <br>  எருசலையதிபன் இளமணவாளன்
  <br>  எடுத்த கோலமிதோ
  <br>  (குருசினில் தொங்கி)







</div>
</div>



</body>
  <script src="index_ta.js"></script>


</html>
